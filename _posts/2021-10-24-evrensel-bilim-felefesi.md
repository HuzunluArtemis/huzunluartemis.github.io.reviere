---
layout: post
title: Evrensel Bilim Felsefesi
categories: [Düşünce, Fikir]
excerpt: Günden güne değişen ve gelişen teknolojinin içinde kendi ülkesinde öncü olmak isteyen, bundan doğacak sonuçların ardındaki isimlerde adının geçmesini isteyen birileri var. İşte ben de bu kimselerden birisi olmak isteyen, bunun için çaba sarf eden biriyim.
---

Günden güne değişen ve gelişen teknolojinin içinde kendi ülkesinde öncü olmak isteyen, bundan doğacak sonuçların ardındaki isimlerde adının geçmesini isteyen birileri var. İşte ben de bu kimselerden birisi olmak isteyen, bunun için çaba sarf eden biriyim. Yazdığım bir tümce de olsa kod da olsa insanlığın bize bıraktığı mirasın hatalarını düzeltmek, daha da geliştirmek bizim yegane gayemiz olmalıdır. {% include pullquote.html quote="Bir ulus, sımsıkı birbirine bağlı olmayı bildikçe yeryüzünde onu dağıtabilecek bir güç düşünülemez." %} Bununla birlikte devletin, mevcut hükûmetin, mevcut düzenin verdiği veya vereceği eğitimleri alıp yetinenlerden değil, başka milletlerin ve insanların hatalarını ve bilgilerini de alıp faydalı şeyler üretmeliyiz.

Tüm bu eğitim süreçlerinden geçerken elbette maddi amaçlarımızı da unutmamalıyız. Bizlere katkıda bulunacak, ufkumuzu ve bilgimizi genişletecek faydalı eğitimleri, daha önce bu konuyla ilgili tecrübe edinmiş ve bir yerlere gelmiş kişilerin önerileri vasıtasıyla, maddi götürüsü olsa bile almalıyız. Bu eğitim ve felsefe bütünü, yaşamımızın her alanında kendini gösterecek ve öz disiplin sahibi olmamızı sağlayacaktır. Bir satranç oyunundaki rakibin; cinsiyetinin, yaşının, ırkının, vücudunun ve benzeri beyin dışı faaliyetlerinin önemsiz olması gibi, içinde bulunduğumuz bazı meslek ve yetkinlik gruplarında da bu önemsizdir. Hatamızı bize söyleyenin kırıcı olmaması dışında bir önemi yoktur.

Geleceği kafanızda görmemeniz çok önemli değil. Bu herkesin başta yaşadığı ortak bir sorundur. Ancak bir işi yapmaya başladığınızda, parmağınızı o işin ucuna dokundurduğunuzda başaracağınızı ve ileride neler yapabileceğinizi görebilirsiniz. Benim kalemim; parmaklarım ve klavye tuşları. Herkes için değişkenlik gösterebilir bu kalemin ne olduğu. Örneğin şu anda daha çok araştırdığımı, daha çok bilgi sahibi olduğumu, onlarca blog gönderimin burada olduğunu, dünya genelinde tutmuş yazılımlarımı şimdiden görebiliyorum. Neler göreceğini öğrenmek ister misin?

Kalemini al ve işe başla.